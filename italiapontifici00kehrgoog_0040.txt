8 Roma.

clerus urbis Romae.
Fraternitas Romana.

loh. Morini Commentarius de sacris ecclesiae ordinationibus p. 111 (Antverpiae 1695)
102 sq. — P. Moretti Ritus dandi presbyterium papae, cardinalibus et clericis nou·
nullarum ecclesiarum Urbis . . investigatus et explanatus (Romae 1741) App.1 305 sq. —-
Dom. Giorgi De liturgia Rom. pontificis II p. XLIII sq. — loh. Bapt. Gattico De oratoriis
domesticis etc. (Romae 1746). -— Armellini Le chiese di Roma ¹p. 24sq.; ἰ). 2οη. -
G. Ferri La Romana fraternitas iu Arch. della Soc. Rom. XXVI (1903) 453sq. — Galante
l. c. p. 485 sq.

Ardua quidem res est, tum quaerere locos, ubi de Romano clero noti-
tiae reperiantur, tum de eius historia, in tenebris involuta, disserere. Et-
enim urbis Romae clerum saepius recordatur Liber pontificalis; at eius noti-
tiae, ut satis constat, sive argumentum criticae praebent, sive ita obscuras
sese offerunt, ut non facile intellectu sint, sive in dubitationem inducunt,
utrum de documentis reapse tractetur, quae decreta aut constitutiones ponti-
ficum Romanorum exhibeant, an simplices revocent memorias. Recte igitur
animadvertit Mommsenius in Prolegomenis ad Librum pontificalem p. XXV,
ea quae ad quaestiones circa clerum urbis Romae in Pontificali spectent,
non solum fabulosa esse et passim inter se contraria, sed etiam exilia et
iusto argumento fere destituta.

Ceterum, quidquid fuerit, in codem Libro pontificali legimus, Hygi-
num clerum composuisse et distribuisse gradus (Duchesne I 56. 57. 131;
Mommsen p. 13); Anicetum constituisse, „ut clerus comam non nutriret“
(Duchesne I 58. 59. 134; Mommsen p. 15); Zephyrinum inter alia statuisse,
ut in praesentia omnium clericorum et laicorum fidelium sive clericus sive
levita sive sacerdos ordinaretur (Duchesne Ι 60. 61. 139; Mommsen p. 20).
Ex Cornelii autem notissima epistola ad Fabium ep. Antiochenum missa
(JK. 106) comperimus, iam saec. ΠΙ in ecclesia Romana fuisse presby-
teros 46, diaconos 7, subdiaconos 7, acolythos 42, exorcistas, lectores, ostia·
rios 52. Lucio I insuper constitutum adscribitur „ut II presbyteri vel
III diaconi in omni loco episcopum non deserant propter testimonium
ecclesiasticum“ (JK. ἦ· 123). Praeterea in memoriam reducere iuvat ex
Libro pontificali, Stephanum I vetuisse, ne „sacerdotes et levitae vestes
sacratas in usu quotidiano uterentur nisi in ecclesia“ (Duchesne I 68. 69.
154ς Mommsen p. 33); Felicem I constituisse, „super sepulcra [memorias]
martyrum missas celebrare“ (Duchesne I 70. 71. 158; Mommsen p. 37);
Gaium decrevisse, „ut ordines omnes in ecclesia sic ascenderetur: si
quis episcopus esse mereretur, ut esset ostiarius, lector, exorcista, sequens,
subdiaconus, diaconus, presbyter et exinde episcopus ordinaretur“ (Duchesne
1 72. 73. 161; Mommsen p. 39); Miltiadem fecisse, „oblationes con-
secratas per ecclesias cx consecratum episcopi dirigeretur, quod declara-
tur, fermentum“ (Duchesne Ι 74. 75. 168; Mommsen p. 46); silvestrum Ι

